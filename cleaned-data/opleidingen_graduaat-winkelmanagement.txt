Secondary navigation                                        Zoek      Apply   English   Navigatie wisselen     Zoek       English   Main navigation                                                                                Secondary navigation                                        Graduaat Winkel­man­age­ment Kom langs op één van onze infodagen Voor wie  Beste bezoeker, op 27 februari 2024 werd door het College van Bestuur van EhB beslist om deze opleiding niet langer in te richten in het academiejaar 2024-2025. Dit kadert in een herpositionering van onze graduaatsopleidingen. Het was een moeilijke beslissing en we hebben begrip voor ieders teleurstelling.       Winkelmanagement        Voor wie  Beste bezoeker, op 27 februari 2024 werd door het College van Bestuur van EhB beslist om deze opleiding niet langer in te richten in het academiejaar 2024-2025. Dit kadert in een herpositionering van onze graduaatsopleidingen. Het was een moeilijke beslissing en we hebben begrip voor ieders teleurstelling.     Hoe ziet de opleiding eruit? In kleine klasgroepen met persoonlijke begeleiding krijg je alle kansen. Je volgt les in modules van 7 weken gevolgd door een evaluatiemoment.  Praktijk staat centraal: 2 dagen les, 2 à 3 dagen werkplekleren Vlajo-project: je creëert je eigen commercieel product. We trainen je Frans, Nederlands en Engels.  Retail en ondernemerschap is de rode draad in alle toegepaste 'theoretische' vakken. Je krijgt vakken zoals retailmarkteing, visual merchandising, strategisch winkelmanagement, logistiek, boekhouden en online tools. Je bezoekt bedrijven, krijgt gastcolleges en bent mee met de digitale (r)evolutie. Je krijgt een intensieve begeleiding op je werkplek en op school. Sorry, deze content is niet beschikbaar Om je ervaring te verbeteren, zorg ervoor dat je doelgerichte cookies aanstaan.    Je diploma Je verwerft: een gezonde commerciële feeling een verantwoorde ondernemingszin een mensgerichte benadering Je bent in staat om de winkel of afdeling te laten groeien in een toekomst waar diversiteit en flexibiliteit vooropstaan. Je bent een ondernemer met een hart, die rekening houdt met de vijf belangrijkste pijlers: people, passion, professional, purpose en profit. Je kan meteen aan de slag als e-commerceondernemer, gerant of neemt de leiding van een departement of store. Waarom EhB? Via het groeitraject van werkplekleren bij één van onze retailpartners bouw je volop aan je carrière. Jouw persoonlijke ervaringen uit het werkplekleren staan centraal in onze lessen. Je persoonlijke en professionele groei krijgt alle aandacht. Brussel! Je ervaring in onze kosmopolitische stad is een troef op de arbeidsmarkt. Vakken Focussen op marketing en merchandising, communicatie, ondernemen en organiseren, logistiek en budgetten, HR en people management. Theorie en praktijk wisselen elkaar af. Cases uit je eigen werkomgeving staan centraal in je projecten of tijdens het werkplekleren. Je start je eigen mini-onderneming samen met enkele studiegenoten. Dé ideale manier om je ondernemerskwaliteiten te ontdekken en aan te scherpen. Sorry, deze content is niet beschikbaar Om je ervaring te verbeteren, zorg ervoor dat je doelgerichte cookies aanstaan.     Sales In deze interactieve lessen krijgen je commerciële talenten een boost! Je leert hoe je de klant centraal zet, wat zijn koopmotieven zijn en hoe je door een onderbouwde argumentatie het verkoopgesprek succesvol kan afsluiten. Je leert ook om te gaan met een lastige of boze klant. 5 Omnichannel Een succesvol retailer gaat op zoek naar het hart van de ‘nieuwe’ consument. Hij analyseert zijn koopgedrag en probeert de troeven van zijn fysieke winkel te combineren met het gemak van een webshop. In deze lessen brengen we de customer journey in kaart en onderzoeken we trends en nieuwe ontwikkelingen op dat vlak. We gebruiken onze eigen werkplek (stageplaats) als case. 3 Retailmarketing Hier wordt je creativiteit gestimuleerd! Via de 7P’s van de marketingmix ga je aan de slag om de marketingstrategie van het bedrijf te vertalen naar je afdeling met als doel de omzet en de winst te verhogen. Je hebt oog voor de digitale retailmix, omnichannel, social media, SEO, UX, CX en personae. 4 Nederlands 3 De wet in de winkel Via praktische cases krijg je inzicht in de belangrijke juridische regels van de retailer. Je wordt onder andere vertrouwd gemaakt met de informatieplicht aan de consument, de garantiewetgeving, verboden handels- en marktpraktijken. Je krijgt ook zicht op aansprakelijkheid, verzekeringen en veiligheid van de retailer. 3 ICT skills 3 Economisch recht 3 HRM1: Ik als medewerker In deze eerste HR-module sta jij als medewerker centraal. Je leert verschillende functies binnen retail kennen en pitch je jezelf in een sollicitatiegesprek. Je onderzoekt je persoonlijke voorkeurrol in een team en toetst die op je werkplek. Je scherpt je communicatievaardigheden aan in onze interactieve lessen en zet de eerste stappen in leiderschap. 3 Personeelsbeheer Hoe ga je om met tijd en je organisatie op je werk? Hoe ontstaat stress en wat kan je eraan doen? Hoe herken je sterke teams en hoe kan je de samenwerking binnen teams verbeteren? Hoe kan inspirerend leiderschap de motivatie van je medewerkers verhogen? Je leert ook om te gaan met weerstand tegen verandering en wat je hieruit leert om veranderingen binnen de organisatie vlotter te laten verlopen. 3 Online retail tools I Je maakt kennis met een verkoops- en merkopbouwende online tool die in de retailomgeving relevant is. Hiermee ontwikkelt jouw inzicht in online marketing-, verkoop- en communicatiemogelijkheden. Op het einde van deze module ontvang je een certificaat of voltooiingsbewijs dat je professioneel profiel versterkt. 3 Logistiek management & voorraadbeheer Op een pragmatische manier en vanuit de realiteit krijg je zicht op logistiek. Je verdiept je in de aan- en verkoop processen en leert om proactief na te denken over de optimale afstemming van sales versus inkoopplanning. 3 Financiële administratie in de winkel Als retailer zijn cijfers natuurlijk uiterst belangrijk! Je wil rode cijfers vermijden en zoveel mogelijk winst maken, toch? In deze module krijg je inzicht in planning en budgettering, prijsbepaling, break-evenanalyse en resultaatsbepaling. Je leert een basisboekhouding toepassen zodat je je bedrijf steeds mooi op koers houdt. 3 Werkplekleren 1: Focus winkel Twee dagen per week onderga je een praktijkbad bij je favoriete retailer en oefen je de vaardigheden die je hebt geleerd op school. De focus ligt op de organisatie van de winkel en operationele taken binnen de werkplek. 6 Retail Learning Lab 1: Product presentatie Via opdrachten ervaar je hoe de presentatie van goederen bijdraagt tot het imago van de winkel en het realiseren van de marketingdoelstellingen van je business. Deze cursus is in 2 grote delen opgesplitst: de presentatie van producten in de fysieke winkel en de online presentatie.​ 4 Werkplekleren 2: Focus verkoop Je operationele taken op je werkplek krijg je stilaan onder de knie. Je zal al meer complexe, operationele taken kunnen uitvoeren. De focus ligt in deze werkplekleren op ‘verkoop’: laat maar zien wat je commerciële talenten zijn! 4 Retail Learning Lab 2: Start je zaak Je leert alle basisstappen die noodzakelijk zijn om een mini onderneming op te starten, van de opmaak stappenplan, startkapitaal, procedures en vooral de creativiteit om een nieuw product of dienst op de markt te brengen.​ 3 Werkplekleren 3: Focus marketing Na de lentevakantie ga je drie dagen per week aan de slag bij je retailer. Je neemt je eigen leerproces actief in handen en toont initiatief. Samen met je werkplekmentor zet je een marketingproject op poten dat bijdraagt tot het commercieel succes van je afdeling of winkelpunt. 4  Consumentenpsychologie Wil je weten waarom een consument bepaalde producten koopt en andere niet? Wil je weten hoe persoonlijkheid en levensstijl van de consument meespeelt in zijn aankoopbeslissing of hoe consumenten elkaar beïnvloeden? ... Wij onderzoeken de unieke facetten van de customer journey en de alle factoren die het aankoopgedrag beïnvloeden. Beleef het hier! 3 Category management & assortimentenbeheer ‘Act as an entrepreneur!’ In deze lessen wordt je ondernemerschap sterk aangewakkerd. Je krijgt inzichten over de samenstelling van optimale productcategorieën zodat de waarde voor de consument maximaal is. Daarbij focus je je onder andere op assortiment, rendement en analyseer je je belangrijkste stakeholders. Met de opmaak van je category-plan ondervind je precies hoe je dit best aanpakt. 3 Visual merchandising We leggen je haarfijn uit wat VM is en hoe je je producten en winkel zo indeelt dat de aandacht op het juiste moment op de juiste producten ligt. Je onderzoekt welke marketinginstrumenten je kan inzetten en leggen de link tussen VM en STP ( Segmentation, Targeting Positioning). Je past je kennis toe in je project en op je werkplek! 3 Frans In Brussel is je tweetaligheid een troef van onschatbare waarde! Heb je al een grondige kennis maar verdient je grammatica nog wat aandacht of is Frans voor jou nog een uitdaging? Jouw specifieke noden krijgen hier alle aandacht. 4 Engels Good Job! We oefenen je taalvaardigheden Engels die belangrijk zijn voor je toekomstige functie in retail. Aan de hand van praktijksituaties besteden we veel aandacht aan spreken en gesprekken voeren. 4 Strategisch winkelmanagement Je leert meer als een ‘manager’ te denken en ‘duurzame strategische doelen’ van je business te bepalen. Je past je kennis over missie visie-strategie, stakeholders, marktaandeel en markttendensen, SWOT- Porters en PESTLE-analyse (intern en extern) toe op je werkplek. Duurzaamheid is in deze module een kernwaarde met aandacht voor ecologisch en ethisch ondernemen, financiële duurzaamheid en een mensgerichte aanpak. 4 Milieu en veiligheid Hot topics voor elke ondernemer! De consument wordt steeds kritischer en heel wat retailers nemen concrete acties om hun activiteiten duurzaam te maken. In onze lessen denken we na over de uitdagingen en kansen. Ga jij ze mee aan? Via het duaal traject op je werkplek kan je je ideeën omzetten in een concrete meerwaarde. 3 Strategisch, duurzaam & ethisch ondernemen In deze module zullen we het hebben over de persoonlijkheid van ondernemers, hoe ze denken en beslissingen nemen. Ook staan we stil bij wat ondernemers succesvol maakt en hoe je als ondernemer op een verstandige manier omgaat met risico's en falen. De noodzaak van een goed businessplan en hoe dit wordt opgemaakt komt eveneens aan bod. 4 HRM2: sociaal recht In HRM2 bestudeer je essentiële topics van het arbeids- en het socialezekerheidsrecht. Je verdiept je in het sluiten van arbeidsovereenkomsten, vol-of deeltijds werken, verloning, arbeidsduur, schorsingen, ontslag, rechten en plichten van de werknemer en nog veel meer. 3 HRM3: personeel en ontwikkeling In deze module staan we stil bij de rol van HRM binnen een bedrijf. Daarbij bekijken we zowel de instroom (rekrutering en selectie), de doorstroom (training en opleiding en ook het aspect motivatie van medewerkers). We staan stil bij de bedrijfscultuur en hoe goed leiderschap kan zorgen voor minder verloop (retentiebeleid). 3 Online retail tools II Je ontdekt een zelf samengesteld pakket van online cursussen. Je kiest een cursus uit het voorgestelde aanbod of brengt een eigen online cursus aan. Onder begeleiding van je coach werk je elke cursus zelfstandig af en ontvang je een certificaat. Naast je professionele ontwikkeling stimuleren we hiermee je nieuwsgierigheid naar de rijkdom van het online aanbod en je attitude van levenslang leren. De certificering versterkt je CV! 3 Winkelboekhouding & BTW Na deze lessen heeft de btw-administratie en -aangifte voor jou geen geheimen meer. Je kan zelfs je eigen boekhouding voeren! Een must voor elke ondernemer! 3 Werkplekleren 4: Focus strategie In dit tweede jaar van de opleiding wordt je uitgedaagd om je meer en meer als een ‘winkelmanager’ te gedragen, daar hoort strategisch denken zeker bij. Je stemt met je werkplekmentor af hoe jij kan bijdragen tot het ontwikkelen van acties om hun strategische doelstellingen te bereiken. 5 Retail Learning Lab 3: Organisatie & innovatie 4 Retail Learning Lab 4: Project marketing & business 4 Integratie stage 7 ECTS-fiches en lessenrooster Gedetailleerde info over de vakken (beoordeling, examenvormen ...), check de . Wil je graag weten hoe een lessenrooster eruitziet? Stage of werkplekleren In de graduaatsopleiding gaan we niet op 'stage', maar doen we aan werkplekleren . Werkplekleren is een verzamelnaam voor elke vorm van praktijkgericht leren. Naast de gekende stage, zijn er ook vormen als projectwerk, duaal leren, workshops, netwerkevents, bedrijfsbezoeken etc. In onze opleiding wordt geen grens getrokken tussen theorie en praktijk. Alles wat je leert, wordt soms zelfs al tijdens de eerste weken van de opleiding toegepast in de praktijk.  Sorry, deze content is niet beschikbaar Om je ervaring te verbeteren, zorg ervoor dat je doelgerichte cookies aanstaan.    Het werkplekleren is degelijk uitgewerkt, met de nadruk op een goede match tussen student en bedrijf. De docenten vormen een sterk, hecht en enthousiast team en het cursusmateriaal en de inhoud van het programma zijn gericht op de diversiteit van de Brusselse context. NVAO (Nederlands-Vlaamse Accredetatieorganisatie) Na je studie Diploma Winkelmanagement op zak? Dan ben je klaar voor een mooie carrière in de detailhandel. Je bent nu helemaal voorbereid om leiding te geven in een kleine tot middelgrote winkel of een departement van een grote winkel. Sowieso wacht je boeiend en afwisselend werk mét verantwoordelijkheid. Je zet je vakkennis en zakelijk inzicht ten dienste van diegene waar het allemaal om draait: de klant. Je afdeling, franchise of eigen onderneming loopt als een trein onder jouw deskundige leiding Aan het werk Je kan meteen aan de slag als gerant, winkelverantwoordelijke, shop- of ﬂoormanager enz. Wie weet versier je al een job bij de bedrijven die je leert kennen tijdens je opleiding. Onze retailpartners zijn van alle markten thuis: kleding en textiel, elektro en multimedia, interieur- en winkelinrichting, sport, voeding, DIY-ketens, … Verder studeren Goesting om na je graduaat nog verder te studeren? Aan EhB kan je starten met . Sorry, deze content is niet beschikbaar Om je ervaring te verbeteren, zorg ervoor dat je doelgerichte cookies aanstaan.    Waar heb je les? Campus Bloemenhof Aan het toffe Bloemenhofplein – centrum Brussel Vlakbij Dansaert Met leuk dakterras Groot studielandschap Gezellige studentenresto Koffiebars, winkels, resto’s op wandelafstand Vlot bereikbaar met trein, tram, bus, fiets en step Sorry, deze content is niet beschikbaar Om je ervaring te verbeteren, zorg ervoor dat je doelgerichte cookies aanstaan.    Campus Kanal Nieuwe campus Vlakbij Dansaert – centrum Brussel Groot terras Tof studentenresto Lichtrijk studielandschap Modulaire klassen en veel praktijklokalen Vlot bereikbaar met trein, tram, bus, fiets, step,… Vlakbij toffe lunchspots, winkels en koffiebars Sorry, deze content is niet beschikbaar Om je ervaring te verbeteren, zorg ervoor dat je doelgerichte cookies aanstaan.       Campus  Bloemenhof  Kanal    Adres          Telefoon  02 213 61 10  02 899 71 00    E-mail        Dankzij het voordelige MIVB-abonnement rijd je een heel jaar voor slechts 12 euro door de stad! Gebruik je liever de fiets, dan parkeer je met gemak je fiets van Villo in het station tegenover onze campus. Een jaarabonnement voor deze deelfiets kost nog geen 35 euro. Flexibel studeren Starten in februari Is het academiejaar al gestart en heb je geen zin om een volledig academiejaar te verliezen? Je kan deze opleiding ook starten in februari. Check of je recht hebt op vrijstellingen. Neem contact op met . Studiekosten Hieronder vind je een kort overzicht van de kosten. . Inschrijvingsgeld  Het inschrijvingsgeld aan een hogeschool hangt onder meer af van  het type contract, het aantal waarvoor je je inschrijft, je statuut. Meer informatie vind je ook terug op . De berekening van studiegelden gebeurt op basis van onderstaande tarieven en zijn van toepassing voor elke hogeschool.       Vast gedeelte    Variabel gedeelte per studiepunt    Voltijdse studenten '23-'24 (60 studiepunten)      Niet-beurstariefstudent   € 282,1  € 13,5   € 1.092,1      Bijna-beurstariefstudent   € 282,1  € 4,9   € 576,1      Beurstariefstudent   € 128,8  € 0,0   € 128,8     Opleiding gebonden kosten Een laptop: .  Studiefinanciering Inschrijvingsgeld, boeken en cursussen, kot, vervoer … studeren kost wel wat. Maar dit mag geen hindernis vormen om te studeren aan EhB.  Check alle mogelijkheden om ondersteuning te krijgen:   Kwaliteitsvol onderwijs Erasmushogeschool Brussel streeft kwaliteitsvol onderwijs na en ontwikkelt haar opleidingen voortdurend om te voldoen aan (inter-)nationale kwaliteitskenmerken. EhB zet maximaal in op het ontwikkelen van een kwaliteitscultuur en hanteert haar eigen kwaliteitsregie als fundament voor kwaliteitsvol onderwijs.  Verschillende instrumenten garanderen het versterken en borgen van de onderwijskwaliteit van deze opleiding: In 2021 vond een toets nieuwe opleiding plaats voor deze opleiding. Lees het . De Nederlands-Vlaamse Accreditatieorganisatie (NVAO) besloot dat deze opleiding op internationaal aanvaarde wijze potentiële kwaliteit biedt: zie . De website van de Vlaamse overheid geeft informatie over het profiel van deze opleiding zoals wie deze opleiding volgt, hoelang studenten erover doen om hun diploma te behalen, etc.  Lees meer over de binnen EhB. Infodagen We zwieren op verschillende momenten tijdens het jaar de deuren van onze campussen open. Je bent dan welkom voor een toffe babbel met docenten en studenten, een rondleiding op campus, een inkijk in cursussen en je inschrijving. Zaterdag 16 maart 2024, van 10u tot 15u Zaterdag 4 mei 2024, van 10u tot 13u Zaterdag 29 juni 2024, van 10u tot 15u Zaterdag 7 september 2024, van 10u tot 15u Woensdag 11 september 2024, van 17u tot 20u Workshopweek Benieuwd hoe het eraan toegaat op campus? Goesting om je even een echte student te wanen? Kom een workshop of les volgen Tijdens de krokusvakantie Check altijd voor last-minute wijzigingen. Wil je op de hoogte gehouden worden van al onze events? . Inschrijven Klaar om je in te schrijven? Top! kan je van start met je inschrijving. Je vindt er alle belangrijke info terug: wat moet je in orde brengen, hoeveel kost studeren, wat met je leerkrediet, toelatingsvoorwaarden, financiële steun enz. Je kan je inschrijving volledig online afronden, je kan langskomen op ons studentensecretariaat of tijdens onze . De openingsuren van ons studentensecretariaat: Ma tot vrij: van 9u00 tot 16u00 Campus Kanal: Slotstraat 28 - 1000 Brussel Vragen? Mail ons op of bel op 02 213 61 10 Toelatingsvoorwaarden Alle eerstejaars leggen intaketesten Nederlands, Frans en Engels af. Op basis van je resultaten hoef je bepaalde themalessen van Nederlands niet te volgen. Voor Frans en Engels kom je terecht in een groep op jouw niveau. Geen diploma secundair onderwijs? Je mag toch starten als je slaagt voor het .  VDAB-traject Je kan deze opleiding gratis volgen als je ingeschreven bent als werkzoekende en als ze past in je traject naar werk. Meer info vind je op de . Info voor bedrijven Samenwerken kan onder de vorm van werkplekleren. Werkplekleren is een verzamelnaam voor elke vorm van praktijkgericht leren. Naast de gekende stage, zijn er ook vormen als projectwerk, duaal leren, workshops, netwerkevents, bedrijfsbezoeken etc.  Stage: Idealiter volgen studenten alle stageperiodes op dezelfde werkplek. Dit geeft de mogelijkheid om gradueel te leren. Tegelijk heeft het voor de stagegever de mogelijkheid om de energie die ze erin steken qua begeleiding er ook uit te halen   Leerwerk   : In elk vak vind je een taak terug waar de theorie aan de praktijk moet worden getoetst. Bvb: in het vak HRM moet het arbeidsreglement van de stageplek en een arbeidscontract onder de loep genomen worden.  Projectwerk: Meerdere mini-ondernemingen opzetten (in samenwerking met Vlajo ). Dit veronderstelt dat studenten in kleine groepen het hele ondernemingsproces doorlopen. Van een product uitdenken (marktonderzoek) tot het laten produceren en uiteindelijk verkopen. Wij zijn steeds op zoek naar bedrijven die met ons willen partneren. Als stageplek, als mentor voor een project, als gastspreker op een seminarie,... Contacteer ons: Opleidingshoofd: Stagecoördinator: 1e jaar 3 stageperiodes gespreid over het academiejaar De student gaat vanaf dag 1 op zoek naar een geschikte stageplaats De student loopt 2 dagen/week stage binnen de organisatie van zijn/haar keuze 2e jaar 5 stageperiodes gespreid over het academiejaar Gedurende 4 van de 5 periodes loopt de student opnieuw 2 dagen/week stage binnen de organisatie van zijn/haar keuze Elke periode ligt het accent op een ander aspect van de organisatie:  verkoop  marketing  personeel  leiding geven   De laatste periode is een fulltime stageblok waarbij de student alle opgedane kennis moet trachten te integreren en toe te passen tijdens het werk. Voordelen voor jouw organisatie    INVESTERING  OPBRENGST​    Jong talent opleiden in jouw werkomgeving  aftoetsen of hij/zij in jouw bedrijf past​    al deels intern vormen (efficiëntiewinst)​    Project aanleveren voor studenten  ander perspectief binnenbrengen​    Student begeleiden op de werkplek  mentoren leerkansen bieden en inspireren    Kennismaken met opleiding via werkplekleren  invloed op het onderwijs van morgen    beter zicht op competenties van starters en integratie in bedrijf daarop afstemmen    Bijdragen aan opleiding van jong talent  maatschappelijk essentieel werk verrichten​    Contact   Zespenningenstraat 70, 1000 Brussel     Slotstraat 28, 1000 Brussel   Mail het opleidingshoofd: Bel ons: 02 213 61 10 Chat met ons: pop-up rechts onder in beeld  Stel een vraag via Gerelateerde verhalen       Evenementen  , 10:00 tot 15:00  Over ons        Bachelors                     Bachelors & Masters - Arts                              Graduaten                 Verder studeren        © Erasmushogeschool Brussel 2024